+++
title = 'Mi is az a Haxe?'
date = 2024-05-30T07:17:35+02:00
draft = false
type = 'posts'
layout = 'posts'
+++

#### Röviden: A Haxe egy kevésbé ismert, érdekes és rugalmas programozási nyelv - ezt fogjuk használni innentől jam-ekhez és egyéb projektekhez.

A legtöbb programozási nyelvvel ellentétben a Haxe-t elég nehéz beskatulyázni valamilyen sémába vagy proginyelv-családba, de ha össze kéne foglalnom, azt mondanám:

> A Haxe egy statikus-plusz-dinamikus típusrendszerű, magas-szintű, objektum-orientált, szintaxisban Java-ra hasonlító, ám funkcionális nyelvekből kölcsönvett építőelemekkel megspékelt programozási nyelv és a vele járó *toolkit*, ami a Haxe kódot más programozási nyelven írt forráskódra fordítja.

Ha olvasás után kikerekedett a szemed, hogy mégis mit olvastál - vagy esetleg összerándult a szemöldököd undorodban, hogy mégis ki akarja magát egy ilyen katyvasz eszközzel kínozni - *nem vagy egyedül*. Valóban, ez az egész egy rémálomnak tűnhet bárkinek, aki hallotta már a Java-féle *"Write once, ~~debug~~ run everywhere"* tündérmeséket, és természetesen a Haxe sem egy hibátlan nyelv - sőt, igazából nagyon is messze áll tőle, de erre majd később kitérünk.

Ennek a ellenére ez a nyelv sokaknak a szívébe lepte magát (beleértve engem is), és a történelme is kötődik az online szórakoztatás gyökereihez, ugyanis nagyban inspirálta a Haxe-t az *ActionScript 3*, ami anno az Adobe Flash játékoknak és animációknak a gerinceként szolgált.